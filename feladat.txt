Szorgalmi az őszi szünetre
Készítsen egy reszponzív weboldalt a tanult HTML és CSS technológiákkal, amely a
Cuphead játékhoz megjelent DLC kiegészítőről (Cuphead: The Delicious Last Course) vagy
a Netflix sorozatról (The Cuphead Show!) szól. Az oldal lehet magyar vagy angol nyelvű.

1. A weboldalak reszponzívak legyenek. Legalább mobil és asztali nézetet alakítson ki, amihez mediaqueryt alkalmazzon. A törésponto(ka)t az Ön terveinek megfelelően határozza meg. A projektfeladatában nem alkalmazhatja a Bootstrap rácsrendszerét!
2. A formázásokat helyezze CSS fájlba!
3. Az oldalak megjelenésébe építse bele tetszés szerint a tanult transzformációs eszközöket, valamint áttűnést és animációt.a. Ez lehet, egy-egy elem megjelenése, vagy akár banner, vagy intro oldal animálása, de ettől eltérő megoldásokat is szívesen látunk.
4. Használjon a tanult médiaelemekből (figure, picture, video, audio) legalább egyet.
5. Készítsen összetett táblázatot, amelyben alkalmazza a szemantikus tábla tárolóelemeket, illetve csíkozottan jelenjen meg.
6. A weboldalak a HTML szabványnak megfelelően jól tagoltak legyenek.
7. A weboldalak esztétikus megjelenésűek legyenek. Ügyeljen a szöveg- és háttérszín kontrasztarányára is!
8. A szöveg és képarány használata az oldalon megfelelő legyen!
9. A forrásokat a weboldalon jelölje meg, valamint oldal készítőjeként tüntesse fel a saját nevét!
10.  Munkáját töltse fel a Moodle felületére, határideje 2024. 11. 03. 23:59. A későn leadott munkákat nem áll módunkban értékelni.